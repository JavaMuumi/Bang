Kun ohjelma käynnistetään, Main-luokka luo Runnable-rajapinnan toteuttavan UserInterface-luokan. Tämä on pelin käyttöliittymä.
UserInterface luo Setup-olion, joka valmistelee pelin. Setup luo oliot Player 1 ja 2, AvatarRandomizer (jakaa pelaajille erikoishahmot), Deck (kaksi, nosto- ja poistopakka) ja Round. Nämä ovat valmiina uutta peliä varten.
UserInterface luo myös Frame-luokan perivän JFrame olion. Kaikki näkyvä pelissä tapahtuu tässä JFramessa. Lisäksi UserInterface luo VisibleScreen-olion, joka lisää JFrameen kulloinkin tarvittavat komponentit pelaajien nähtäväksi ja klikkailtavaksi. VisibleScreen luo kaikki tarvittavat ActionListenerit, joita asetellaan JFramen nappeihin, jossa ne sitten ohjaavat pelin kulkua pelaajien painallusten mukaan.
VisibleScreen pääsee käsiksi Setup-olioon ja sitä kautta Round-olioon, joka sisältää ajankohtaisen tiedon pelin tilanteesta. Setup ja Round eivät kuitenkaan tiedä VisibleScreenistä. Siksi kaikki muutokset, joita Setupissa tai Roundissa tulee tapahtua, aktivoituvat ActionListenereiden kautta. Kun ActionListenerillä varustettua nappia painetaan, sille ohjelmoidut toimet suoritetaan, JFrame pyyhitään tyhjäksi ja siihen asetetaan tarvittavat komponentit kutsumalla VisibleScreenin metodeja.
Kun uusi peli klikataan alkavaksi, Setup käskee AvatarRandomizeria jakamaan pelaajille erikoishahmot (tämä on siis Avatar-rajapinnan toteuttava olio, Player muistaa sen), asettaa niiden mukaiset kestot (Player pitää kirjaa niistäkin), käskee nostopakkaa luomaan pelin kortit (Card-rajapinnan toteuttavia olioita) ja jakaa pelaajille aloituskortit.
Kortit tuntevat arvonsa vain numeroina 1-13 (normaali pelikorttien arvot, myös 4 maata), mutta palaajalle kuvakortit kirjoitetaan auki (ässä, jätkä, rouva ja kuningas) CardNamer-olion kautta, jonka kautta kortit tarkastavat näytettävän tekstin.
Tämän jälkeen vuorot alkavat rullata. Vuorossa oleva pelaaja pelaa kortteja, jotka hän valitsee JFramella nähtävästä listasta. ActionListener toteuttaa pelatun kortin aiheuttamat toimet. Useimmiten toinen pelaaja voi reagoida vuorossa olevan pelaajan toimiin. Tällöin JFramella näytetään välillä inforuutu, joka pyytää vuorossa olevaa pelaajaa katsomaan pois. Tämä tehdään toisinpäin, kun toinen pelaaja on reagoinut ja vuorossa oleva pelaaja jatkaa.
Korttien tapahtumat riippuvat pelatusta kortista, pelaajien erikoishahmoista ja pelaajien eteensä pöytään pelatuista korteista (Player-olio pitää kirjaa pöytäkorteistaan). Näitä seikkoja huomioivat oliot CheckerForAvatarSpeciality, CheckerForEventsBeforeTurn ja CheckerForPlayedCard. Kaikki kolme luodaan Roundin konstruktorissa. Pelaajien klikkailujen mukaan näiden olioiden metodeilla tarkastetaan, miten pelaajien toimet vaikuttavat peliin.
Aina jommankumman pelaajan pelaajan vahingoittuessa kutsutaan Roundin gameIsOver-metodia, joka tarkastaa pelaajien kestot ja peli lopetetaan, jos jompikumpi on nollassa. Pelissä ei voi tulla tasapeliä, koska vain toinen pelaaja voi vahingoittua kerralla.