Aihe: BANG!-korttipelin tietokonesovellus
BANG!-korttipeliin pohjautuva tietokonepeli (http://en.wikipedia.org/wiki/Bang!).
Peli on villilänsi-teemainen ja siinä on tavoitteena ampua toinen pelaaja. Pelaajilla on hahmo, jolla on tietty erityisominaisuus. He nostavat vuorollaan pakasta kortteja, joita he tarvitsevat toimiakseen. Korteilla voi ampua, väistää, saada lisää kestoja, poistaa toisen kortteja, yms. Kortit nostetaan pelaajien käteen ja jotkin niistä voi pelata sieltä suoraan kertaluontoisesti, osa laitetaan pöytään pysyvän hyödyn saamiseksi. Käytetyt kortit menevät poistopakkaan, joka tarvittaessa sekoitetaan uudeksi nostopakaksi.
Tietokonesovellus on pelkistetty versio alkuperäisestä siten, että siinä on vain kaksi pelaajaa. Peli toimii hotseat-periaatteella.
Pelin käynnistyessä on valikko, jossa voi valita uuden pelin tai lukea pelin säännöt.
Ohjelma huolehtii automaattisesti hahmojen ja korttien jakamisesta sekä sääntöjen noudattamisesta. Korttien peliin tuomat ominaisuudet huomioidaan automaattisesti. Pelaaja päättää kuitenkin, mitä kortteja hän pelaa. Esimerkiksi ammuksen väistäminen ei ole pakollista ja automaattista, vaikka pelaajalla olisikin siihen mahdollisuus.

Käyttäjät: kaksi pelaajaa

Pelaajien toiminnot:
- sääntöjen lukeminen
  > onnistuu alkuvalikossa
- uuden pelin aloittaminen
  > onnistuu alkuvalikossa
- kertaluontoisten korttien pelaaminen
  > onnistuu omalla vuorolla, jos kortti on kädessä
- pysyvien korttien pelaaminen
  > onnistuu omalla vuorolla, jos kortti on kädessä
- väistäminen
  > onnistuu oltaessa ampumisen kohteena, jos kädessä on väistökortti
- vuoron lopettaminen
  > onnistuu koska vain omalla vuorolla
- ylimääräisten käsikorttien poistaminen
  > on pakko tehdä vuoron lopuksi, jos kädessä on enemmän kortteja kuin pelaajalla on kestoja jäljellä

Automaattiset toiminnot:
- aloituskorttien jakaminen
- korttien nostaminen vuoron alussa
- erikoiskorttien huomiointi
  > vuoron alussa ja aikana
- kestojen seuraaminen